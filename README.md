# Il progetto
L'età normanna in Sicilia può essere definita con un termine: transizione. Il passaggio dalla dominazione islamica a quella normanno-latina fu un processo di lunga durata che si concluse soltanto durante il regno di Federico II di Svevia. Lo scopo del progetto Clavem Siciliae risiede nella raccolta di fonti che permettano lo studio dei fenomeni socio-economici e politici del Regno di Sicilia tra XI e XII secolo; in questa fase iniziale sono stati presi in esame fonti documentarie e letterarie riguardanti la città di Messina e il territorio limitrofo. Quello che venne definito dal geografo arabo Yakut un villaggio quasi disabitato sullo Stretto divenne, in pochi decenni, un porto frequentato da viaggiatori provenienti dai quattro angoli del Mediterraneo. Lo studio di Messina all'interno della storia normanna diviene essenziale perché questo insediamento ricoprì un ruolo di primaria importanza per i nuovi conquistatori, come testimoniato dal cronista Goffredo Malaterra la cui espressione, Clavem Siciliae, tratta dalla sua opera De rebus gesti Rogerii abbiamo preso in prestito. Il progetto raccoglie risorse di vario tipo: diplomi prodotti dalla cancelleria regia; atti notarili stipulati fra privati; fonti letterarie come le cronache degli storici coevi. I dati estrapolati da queste risorse permettono l'elaborazione di diversi strumenti utili per la ricerca storiografica.

# Guida al sito
I documenti raccolti nel sito rispondono a criteri di selezione mirati. Anzitutto, si è scelto di restringere le risorse al contesto geografico del nord-est siciliano chiamato, in epoca medievale, Valdemone. Queste risorse sono state raccolte dalle edizioni critiche più recenti, eliminando le parentesi chiuse e quadre utilizzate dagli editori per indicare le loro correzioni. Laddove possibile è stata inserita una digitalizzazione del documento così come i riferimenti all'Unità Documentaria dell'ICAR. La marcatura dei documenti è stata realizzata in HTML, un ulteriore marcatura XML è presente in tre differenti files per ogni documento, i vocabolari utilizzati sono Dublin Core ed EpiDoc nella versione utilizzata dal progetto Fiscus.

# Vocabolari controllati
VIAF - The Virtual International Authority File

LCSH - Library of Congress Subject Headings

TGN - Getty Thesaurus of Geographic Names

Fiscus Thesaurus


